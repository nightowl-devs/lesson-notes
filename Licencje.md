# Prawa Autorskie

- Stosowane w `XIX wieku` - umowy międzynarodowe : w Berlinie oraz Genewie
- W Polsce oprogramowanie komputerowe `podlega ochronie` na podstawie prawa autorskiego.
- Prawo autorskie to `zbiór przepisów i aktów prawnych` mających na celu zabezpieczenie naszych dóbr intelektualnych, takich jak dzieła muzyczne, architektoniczne, plastyczne, literackie oraz programy komputerowe, przed nielegalnym rozpowszechnianiem, kopiowaniem czy czerpaniem korzyści majątkowych.

# Co to jest utwór?

- Utwór, czyli każdy `uzewnętrzniony w jakikolwiek sposób` przejaw działalności twórczej o indywidualnym charakterze, np. utwór muzyczny, literacki, plastyczny, komputerowy (np. program).
- Utwór jest `dobrem niematerialnym`. Dla zaistnienia utworu wystarczy zapoznanie się z nim, inaczej ustalenie w jakikolwiek sposób przez co najmniej jedną osobę poza twórcą.
- Dobra intelektualne to `twórcze produkty naszego intelektu`, których istnienie nie jest zależne od fizycznego utrwalenia, np. zapisu na dysku w przypadku programu komputerowego.

# Podstawa Prawna

- W `1994 r.` Sejm RP uchwalił przepisy obejmujące ochronę programów komputerowych.
- Ustawa o prawie autorskim została ostatnio znowelizowana w `2021 r.`
- Ochrona oprogramowania komputerowego gwarantuje twórcy autorskie `prawa osobiste` (chronią więź twórcy z utworem i nie podlegają zrzeczeniu się lub zbyciu) oraz `prawa majątkowe` (chronią wyłączne prawa twórcy programu do korzystania z utworu oraz rozporządzania nim).

# Prawa legalnego użytkowania

- Utworzenie jednej kopii zapasowej, `jeśli jest to niezbędne` do korzystania z programu komputerowego – obserwowanie, badanie i testowanie programu komputerowego, o ile `licencja nie zawiera zapisów ograniczających` tworzenie kopii.
- Zwielokrotnianie kodu, `jeżeli jest to niezbędne` do uzyskania informacji koniecznych do osiągnięcia współdziałania niezależnie działającego programu.

# Autorskie prawa majątkowe obejmują:

- Trwałe lub `czasowe` zwielokrotnianie programu komputerowego.
- Dokonywanie jakichkolwiek `zmian` w programie.
- `Rozpowszechnianie` programu lub jego kopii.
    
    Użytkownik nie może wykonywać tych czynności bez zezwolenia właściciela praw autorskich. Zarejestrowany użytkownik ma prawo do aktualizacji (upgrade) w celu zastąpienia starszej wersji nowszą. Utwory objęte prawem autorskim mają zwykle notę o ochronie (Copyright) lub "All Rights Reserved".
    

# Zakres prawa autorskiego

Prawo autorskie `zajmuje się ochroną` twórczych produktów, takich jak utwory muzyczne, programy komputerowe, utwory literackie, plastyczne i inne. Prawo autorskie chroni prawa twórców do ich utworów, podobnie jak prawo własności chroni prawa właścicieli do ich rzeczy materialnych.

Prawo własności `dotyczy rzeczy materialnych`, tj. samochodu, komputera, domu, natomiast prawo autorskie chroni przedmioty niematerialne; zajmuje się utworami jako dobrami intelektualnymi.

Prawo autorskie nie zajmuje się natomiast obrotem nośnikami, na których są zapisane dzieła. Sprzedaż płyt CD z muzyką reguluje prawo cywilne. Kwestie praw do wydania danego utworu w określonej formie, np. na płycie CD, reguluje prawo autorskie. Podobnie jest z programami komputerowymi, gdzie prawo autorskie reguluje prawa do ich dystrybucji i użytkowania.

# Polskie prawo autorskie

Prawo autorskie `zajmuje się ochroną twórczych produktów`, takich jak utwory muzyczne, programy komputerowe, utwory literackie, plastyczne i inne. Prawo autorskie chroni prawa twórców do ich utworów, podobnie jak prawo własności chroni prawa właścicieli do ich rzeczy materialnych.

Prawo własności dotyczy `rzeczy materialnych, tj. samochodu, komputera, domu,`natomiast prawo autorskie chroni przedmioty niematerialne; zajmuje się utworami jako dobrami intelektualnymi.

Prawo autorskie `nie zajmuje się natomiast` obrotem nośnikami, na których są zapisane dzieła. Sprzedaż płyt CD z muzyką reguluje prawo cywilne. Kwestie praw do wydania danego utworu w określonej formie, np. na płycie CD, zajmuje się prawo autorskie. Podobnie jest z programami komputerowymi, gdzie prawo autorskie reguluje prawa do ich dystrybucji i użytkowania.

# Przykłady naruszenia praw autorskich

- Likwidacja podpisów do zdjęć, np. `udostępnianie` w ramach bezpłatnej kolekcji na stronie WWW oraz tzw. „cyfrowych znaków wodnych”, np. z logo autora, nawet wtedy, gdy materiały te są u`dostępniane bezpłatnie`, nie zwalnia nas od respektowania osobistych praw autorskich twórcy.
- `Samowolne` wprowadzanie utworu muzycznego do sieci w postaci pliku MP3 bez zgody osoby uprawnionej jest zabronione. Konieczna jest zgoda producenta lub innej osoby dysponującej prawami do utworu.

# Piractwo Komputerowe

- Jest to `łamanie praw autorskich`, nielegalne posługiwanie się programem komputerowym bez zgody autora lub producenta i bez uiszczenia opłaty.
- `Nielegalne` kopiowanie programów, udostępnianie płyt koledze lub niewłaściwe zarządzanie licencjami w dużych sieciach komputerowych są działaniami przestępczymi.
- Nielegalna produkcja `CD-ROM-ów` z kompilacjami programów i sprzedawanie ich oraz korzystanie z programów nabytych nielegalnie są działaniami `przestępczymi`.
- Pobieranie z internetu, `wbrew przepisom prawa`, utworów muzycznych, obrazów, dokumentów, filmów, programów oraz udostępnianie ich innym użytkownikom w celach zarobkowych lub wykorzystywanie `niezgodnie z zapisami licencji`, są działaniami przestępczymi. Mogą one podlegać odpowiedzialności karnej (od 3 miesięcy do 5 lat).

# Co nie podlega prawu autorskiemu

Zamieszczanie na stronach WWW tzw. prostych informacji prasowych np,.

- informacje o wypadkach
- prognoza pogody
- kursy walut
- program radiowy i telewizyjny
- repertuar kin i teatrów
- proste ogłoszenia, komunikaty
- Ustawy i ich projekty urzędowe, urzędowe dokumenty, materiały, znaki i symbole oraz opublikowane opisy patentowe lub ochronne.

# Jakie działania są chronione

- Prawo autorskie `chroni twórczość wszystkich osób` – niezależnie od wieku, płci i wykształcenia. Prawa do swojego utworu może mieć także małoletni, a nawet osoba pozbawiona praw publicznych czy ubezwłasnowolniona z powodu choroby psychicznej.
- Z punktu widzenia prawa autorskiego, `nie ma znaczenia wartość utworu`, nakład pracy włożony w jego stworzenie, jego poziom artystyczny czy naukowy. Istotne jest jedynie to, aby utwór wyrażał osobiste piętno twórcy i jego indywidualny zamysł; nie może być kopią czegokolwiek.

# Licencja

Licencja to `umowa`, w której autor utworu lub ktoś, kto ma do niego prawa autorskie (np. producent oprogramowania), określa  , na jakich pozwala odbiorcy utworu (np. użytkownikowi oprogramowania z niego korzystać)

# Zawarcie umowy licencyjnej

W przypadku programów komputerowych zawarcie umowy licencyjnej następuje poprzez `otwarcie opakowania i odklejenie folii z nośnika`, zazwyczaj zapakowanego razem z książeczką licencyjną i certyfikatem autoryzacji, co oznacza akceptację zasad licencji. Tego rodzaju licencja nazywa się `licencją celofanową` (ang. shrink-wrap licence).

W Internecie z kolei praktykowane są tzw. `licencje click-on.` Treść licencji jest wyświetlana na stronie WWW, a użytkownik potwierdza zgodę na jej warunki przed kliknięciem na odpowiedni przycisk ekranowy. W ten sposób użytkownik zgadza się na przedstawione warunki korzystania z oprogramowania lub innych treści dostępnych na stronie internetowej, np. do pobrania (download).

Ogólną zasadą jest posiadanie `oddzielnych licencji na każde stanowisko komputerowe`. Nie można równocześnie instalować danego programu z pojedynczą licencją na wielu komputerach, np. na własnym i u kolegi.

# Rodzaje licencji

- Public domain - oprogramowanie udostępnione darmowo na użytek ogółu jako tzw. dobro publiczne. Dozwolona jest dalsza dystrybucja takich programów bez zgody autora.
- Shareware - określenie prawnego statusu, pod jakim dany program jest rozpowszechniany. Autorzy programów shareware'owych udostępniają bezpłatnie swoje dzieła do testów. Każdy przyszły nabywca przed podjęciem decyzji o zakupie może gruntownie sprawdzić w działaniu zazwyczaj w pełni funkcjonalną wersję. Część tego typu programów ma jednak pewne ograniczenia, najczęściej jest to limitowany czas na testowanie takiej aplikacji.
- Powszechna Licencja Publiczna GNU (General Public License) - na jej zasadzie rozpowszechniany jest słynny Linux i darmowe oprogramowanie linuxowe. Podstawową zasadą jest w niej dostępność dla wszystkich użytkowników kodu źródłowego i możliwość jego modyfikacji i udoskonalania. Zmodyfikowane programy można rozpowszechniać dalej, ale pod warunkiem dołączenia do zmodyfikowanej wersji oryginalnego kodu źródłowego.
- Licencja grupowa (Site License) - zakupiony program może być używany w sieci lub innym zestawie komputerów, np. w szkolnej pracowni, w określonej liczbie, tzn. zainstalowany na maksymalnej liczbie stanowisk. Podobna zasada obowiązuje dla programów sprzedawanych z licencją sieciową (Network License).
- Licencja jednostanowiskowa (One-site license) - uprawnienia do zainstalowania oprogramowania tylko na jednym stanowisku komputerowym. Użytkownikowi nie wolno udostępniać takiego oprogramowania w sieci ani używać na więcej niż jednym komputerze w tym samym czasie. Umożliwia sporządzenie kopii zapasowej oprogramowania.
- Licencja na obszar - umowa między producentem a nabywcą, uprawniająca nabywcę do sporządzenia określonej liczby kopii na własny użytek. Na przykład, firmy korzystające z sieci lokalnych LAN mogą używać oprogramowania na wielu stanowiskach komputerowych.

# Formy Ograniczeń Licencji

- Trialware - program po zainstalowaniu jest w pełni sprawny i działają wszystkie jego komponenty, ale tylko przez określony czas od dnia instalacji w systemie, przeciętnie od 30 do 90 dni. Po tym okresie, o ile użytkownik nie wprowadzi zakupionego u producenta specjalnego kodu, program przestaje się uruchamiać i trzeba go odinstalować.
- Demo - program po zainstalowaniu nie ma żadnych ograniczeń czasowych, ale część jego funkcji jest niedostępna, co obniża jego wartość użytkową. Daje jednak ogólne pojęcie o jego możliwościach. Zakupienie u producenta kodu rejestracyjnego odblokowuje niedostępne opcje, czyniąc program w pełni użytecznym.
- Limit uruchomień - program po zainstalowaniu jest w pełni sprawny, ale ma limit uruchomień, przeciętnie nie więcej niż 100. Dotyczy to często małych programów użytkowych, poprawiających w różny sposób funkcjonalność systemu operacyjnego.
- Komunikaty o rejestracji - Program po instalacji nie ma żadnych ograniczeń czasowych, funkcyjnych ani uruchomieniowych, ale za to każdorazowo podczas startu, jak i przy korzystaniu z niego, samoczynnie wyświetla komunikat przypominający o konieczności rejestracji programu.
- Program po zainstalowaniu nie ma żadnych ograniczeń czasowych czy funkcyjnych. Autor zwyczajnie liczy na uczciwość użytkownika, oczekując, że dostosuje się on do regulaminu i we właściwym czasie zarejestruje program lub usunie go z systemu.
- Adware - to programy, za które użytkownik nie płaci, ale developerzy czerpią zyski z tych programów poprzez umieszczanie w nich reklam. Jeśli użytkownik jest zadowolony, może im się odwdzięczyć, wchodząc na reklamę sponsora. Większość autorów adware proponuje usunięcie reklam za niewielką opłatą.
- Postcardware - postcardware lub cardware to określenie pewnego prawnego statusu, pod jakim autor programu rozpowszechnia swoją aplikację. Wymaga on, aby użytkownik chcący korzystać z programu wysłał do autora, tytułem zapłaty, kartkę pocztową, najlepiej z widokiem swego rodzinnego miasta i krótką opinią na temat programu.

# Odpowiedzialność karna za przestępstwa komputerowe.

- Włamywanie się do komputera – co grozi za włamanie się do cudzego komputera, np. serwera szkolnego? Nieuprawnione wejście do systemu komputerowego jest potocznie określone mianem hackingu. W polskim prawie przestępstwo hackingu jest to tzw. przestępstwo przeciwko informacji i jest traktowane na równi z naruszeniem tajemnicy korespondencji. Grozi za nie nawet do dwóch lat więzienia. Odpowiedzialności karnej mogą podlegać już przygotowania do samego włamania do systemu komputerowego, jak np. przełamanie zabezpieczeń i uzyskanie hasła dostępu, które jest informacją warunkującą nieuprawnione wejście.
